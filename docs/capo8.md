# CAPO VIII - RISULTANZE DEI CONTROLLI E DISPOSIZIONI FINALI

## Art. 53 – Risultanze dei controlli interni
Il Segretario Generale, con la cadenza prevista dalla normativa vigente, trasmette al Sindaco, al fine del successivo inoltro, ai sensi dell’art. 148 del D. Lgs. 267/00, alla Sezione Regionale di Controllo della Corte dei Conti, un referto sulla regolarità della gestione e sull’efficacia e sull’adeguatezza del sistema dei controlli interni adottato, sulla base delle linee guida deliberate dalla sezione delle autonomie della Corte dei conti e in raccordo – secondo le modalità ritenute più opportune ed efficaci – con i soggetti ai quali fanno capo tutte le tipologie del sistema dei controlli interni indicati nei precedenti articoli del presente Regolamento.

Delle risultanze dei controlli interni relative agli adempimenti dei dirigenti, il Segretario Generale informerà altresì il Sindaco e il Nucleo di Valutazione affinchè ciò abbia refluenze ai fini della valutazione dei dirigenti e della performance dell’Ente, secondo le modalità stabilite dall’Amministrazione.


## Art. 54 – Norme di rinvio e finali
Per quanto espressamente non previsto dal presente Regolamento si fa rinvio alle norme vigenti in materia ed al Regolamento di contabilità dell’Ente.
Si intendono abrogate le norme contenute in atti e regolamenti dell’Amministrazione in contrasto con la presente disciplina.


## Art. 55 – Entrata in vigore
Il presente Regolamento è trasmesso al Prefetto ed è pubblicato sul sito istituzionale dell’Ente ed entra in vigore decorsi quindici giorni dall’inizio della relativa pubblicazione all’albo pretorio on line.
